[OKOZ:
1.02.00.00.00 Davlat boshqaruvi asoslari / 02.08.00.00 Iqtisodiyot, ijtimoiy-madaniy qurilish sohasidagi davlat boshqaruvining umumiy masalalari / 02.08.07.00 Hisob. Hisobot. Statistika (shuningdek, 07.29.00.00 ga qarang);
2.07.00.00.00 Moliya va kredit to‘g‘risidagi qonunchilik. Bank faoliyati / 07.29.00.00 Buxgalteriya hisobi. Moliyaviy hisobot / 07.29.01.00 Umumiy qoidalar]
[TSZ:
1.Iqtisodiyot / Hisobga olish, statistika va hisobot;
2.Moliya / Buxgalteriya hisobi]
O‘zbekiston Respublikasi iqtisodiyot va moliya vazirining
buyrug‘i
O‘zbekiston Respublikasi buxgalteriya hisobi milliy standarti (11-sonli BHMS) “Ilmiy-tadqiqot va tajriba-konstruktorlik ishlari bo‘yicha xarajatlar”ni tasdiqlash haqida
[O‘zbekiston Respublikasi Adliya vazirligi tomonidan 2024-yil 25-iyulda ro‘yxatdan o‘tkazildi, ro‘yxat raqami 3535]

O‘zbekiston Respublikasining “Buxgalteriya hisobi to‘g‘risida”gi Qonuniga muvofiq buyuraman:
1. O‘zbekiston Respublikasi buxgalteriya hisobi milliy standarti (11-sonli BHMS) “Ilmiy-tadqiqot va tajriba-konstruktorlik ishlari bo‘yicha xarajatlar” ilovaga muvofiq tasdiqlansin.
2. O‘zbekiston Respublikasi Moliya vazirligi tomonidan 1998-yil 3-dekabrda 64-son bilan tasdiqlangan O‘zbekiston Respublikasi buxgalteriya hisobi milliy standarti (11-son BHMS) “Ilmiy-tadqiqot va tajriba-konstruktorlik ishlab chiqishlarga xarajatlar” (ro‘yxat raqami 581, 1998-yil 28-dekabr) (O‘zbekiston Respublikasi vazirliklari, davlat qo‘mitalari va idoralarining me’yoriy hujjatlari axborotnomasi, 1999-y., 6-son) o‘z kuchini yo‘qotgan deb topilsin.
[OKOZ:
1.01.00.00.00 Konstitutsiyaviy tuzum / 01.14.00.00 Davlat organlarining huquq ijodkorligi faoliyati / 01.14.05.00 Normativ-huquqiy hujjatlarni e’lon qilish va kuchga kirishi]
3. Mazkur buyruq rasmiy e’lon qilingan kundan e’tiboran kuchga kiradi.
Vazir D. KUCHKAROV
Toshkent sh.,
2024-yil 14-iyun,
137-son

O‘zbekiston Respublikasi iqtisodiyot va moliya vazirining 2024-yil 14-iyundagi 137-son buyrug‘iga
ILOVA
O‘zbekiston Respublikasi buxgalteriya hisobi milliy standarti (11-sonli BHMS) “Ilmiy-tadqiqot va tajriba-konstruktorlik ishlari bo‘yicha xarajatlar”

1-bob. Umumiy qoidalar
[OKOZ:
1.07.00.00.00 Moliya va kredit to‘g‘risidagi qonunchilik. Bank faoliyati / 07.29.00.00 Buxgalteriya hisobi. Moliyaviy hisobot / 07.29.01.00 Umumiy qoidalar]
1. Mazkur Buxgalteriya hisobi milliy standarti (11-sonli BHMS) (bundan buyon matnda BHMS deb yuritiladi) O‘zbekiston Respublikasining “Buxgalteriya hisobi to‘g‘risida”gi Qonuniga asosan ishlab chiqilgan va O‘zbekiston Respublikasida buxgalteriya hisobini normativ tartibga solish elementi bo‘lib hisoblanadi.
2. Mazkur BHMSning maqsadi ilmiy-tadqiqot va tajriba-konstruktorlik ishlariga xarajatlarni buxgalteriya hisobida aks ettirish tartibini belgilashdan iborat. Ilmiy-tadqiqot va tajriba-konstruktorlik ishlariga xarajatlarni hisobga olishning asosiy masalasi bu xarajatlarni aktiv yoki xarajat sifatida tan olishdan iborat.
3. Mazkur BHMSda quyidagi asosiy tushunchalar qo‘llaniladi:
[OKOZ:
1.13.00.00.00 Ta’lim. Fan. Madaniyat / 13.02.00.00 Fan / 13.02.07.00 Ilmiy tadqiqotlar]
ilmiy-tadqiqot ishlari — yangi ilmiy yoki texnik bilimlar va g‘oyalarni olish maqsadida o‘tkaziladigan original (o‘ziga xos) va rejali izlanishlar;
tajriba-konstruktorlik ishlari — yangi yoki jiddiy tarzda yaxshilangan materiallar, mexanizmlar, mahsulotlar, texnologiyalar, tizimlar yoki xizmatlarni ishlab chiqarish yoki tijorat maqsadlarida foydalanishdan oldin rejalashtirish yoki loyihalashtirish uchun ilmiy-tadqiqot ishlari natijalarini yoki boshqa bilimlarni qo‘llash.
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat;
2.09.00.00.00 Tadbirkorlik va xo‘jalik faoliyati / 09.10.00.00 Sanoat / 09.10.13.00 Qazilma xomashyolarni qazib olish sanoati]
4. Mazkur BHMS qazib olish tarmoqlarida neft, gaz, mineral konlarni qidirish va ularni ishlatish bo‘yicha xarajatlarga nisbatan qo‘llanilmaydi. Biroq, mazkur BHMS ushbu tarmoqlardagi boshqa ilmiy-tadqiqot va tajriba-konstruktorlik ishlariga nisbatan qo‘llaniladi.
[OKOZ:
1.03.00.00.00 Fuqarolik qonunchiligi / 03.03.00.00 Yuridik shaxslar / 03.03.01.00 Umumiy qoidalar;
2.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat;
3.07.00.00.00 Moliya va kredit to‘g‘risidagi qonunchilik. Bank faoliyati / 07.05.00.00 Respublika budjeti / 07.05.01.00 Umumiy qoidalar]
5. Budjet, banklar va boshqa kredit tashkilotlaridan tashqari mulkchilik shaklidan qat’iy nazar O‘zbekiston Respublikasida faoliyat yuritayotgan yuridik shaxslar (bundan buyon matnda tashkilot deb yuritiladi) shartnomaga muvofiq boshqa tashkilot uchun ilmiy-tadqiqot va tajriba-konstruktorlik ishlarini olib borishi mumkin.
Shartnoma shartlarida ilmiy-tadqiqot va tajriba-konstruktorlik ishlari bilan bog‘liq bo‘lgan barcha xatarlar va foydalar boshqa tashkilotga o‘tkazilishi nazarda tutilgan bo‘lsa, ilmiy-tadqiqot va tajriba-konstruktorlik ishlarini bajaradigan tashkilot xarajatlarni O‘zbekiston Respublikasi buxgalteriya hisobining milliy standarti (4-sonli BHMS) “Tovar-moddiy zaxiralar” (ro‘yxat raqami 3259, 2020-yil 30-iyun) va O‘zbekiston Respublikasi buxgalteriya hisobining milliy standarti (17-sonli BHMS) “Kapital qurilishning pudrat shartnomalari”ga (ro‘yxat raqami 3533, 2024-yil 23-iyul) muvofiq hisobga oladi.
Ilmiy-tadqiqot va tajriba-konstruktorlik ishlari bo‘yicha xatarlarni zimmasiga oladigan va keladigan daromadlarni oladigan tashkilot ushbu xarajatlarni mazkur BHMSga muvofiq hisobga oladi.
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
6. Tashkilotlar tomonidan qonunchilik hujjatlariga muvofiq ilmiy-tadqiqot va tajriba-konstruktorlik ishlarining turlari va ular bo‘yicha xarajatlar tarkibi hisob siyosatida belgilanadi.
2-bob. Ilmiy-tadqiqot va tajriba-konstruktorlik ishlari xarajatlarining tarkibi
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
7. Ilmiy-tadqiqot va tajriba-konstruktorlik ishlari xarajatlariga ilmiy-tadqiqot va tajriba-konstruktorlik faoliyati bilan bevosita bog‘liq bo‘lgan yoki faoliyatning ushbu turlariga kiritilishi mumkin bo‘lgan barcha xarajatlar qo‘shiladi.
8. Ilmiy-tadqiqot va tajriba-konstruktorlik ishlariga quyidagi xarajatlar qo‘shiladi:
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat;
2.05.00.00.00 Mehnat va aholining bandligi to‘g‘risidagi qonunchilik / 05.03.00.00 Mehnatga haq to‘lash / 05.03.01.00 Umumiy masalalar;
3.05.00.00.00 Mehnat va aholining bandligi to‘g‘risidagi qonunchilik / 05.03.00.00 Mehnatga haq to‘lash / 05.03.04.00 Ustamalar, qo‘shimcha to‘lovlar va koeffitsiyentlar]
ilmiy-tadqiqot va tajriba-konstruktorlik ishlari bilan band bo‘lgan xodimlarga ish haqi va boshqa to‘lovlar bo‘yicha xarajatlar;
ilmiy-tadqiqot va tajriba-konstruktorlik ishlarida foydalaniladigan materiallar va xizmatlar qiymati;
ilmiy-tadqiqot va tajriba-konstruktorlik ishlarida foydalaniladigan asosiy vositalarning eskirishi;
ilmiy-tadqiqot va tajriba-konstruktorlik ishlari bilan bevosita bog‘liq bo‘lgan ustamalar;
ilmiy-tadqiqot va tajriba-konstruktorlik ishlarida foydalanish darajasidan kelib chiqib hisoblanadigan patentlar va litsenziyalar amortizatsiyasi ko‘rinishidagi boshqa xarajatlar.
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
9. Ilmiy-tadqiqot va tajriba-konstruktorlik ishlari xarajatlariga realizatsiya xarajatlari kiritilmaydi.
3-bob. Ilmiy-tadqiqot va tajriba-konstruktorlik ishlari xarajatlarini tan olish
[OKOZ:
1.02.00.00.00 Davlat boshqaruvi asoslari / 02.08.00.00 Iqtisodiyot, ijtimoiy-madaniy qurilish sohasidagi davlat boshqaruvining umumiy masalalari / 02.08.07.00 Hisob. Hisobot. Statistika (shuningdek, 07.29.00.00 ga qarang);
2.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
10. Ilmiy-tadqiqot ishlari bo‘yicha xarajatlar shu xarajatlar amalga oshirilgan hisobot davrida xarajat sifatida tan olinadi va keyingi davrlarda aktiv sifatida tan olinmasligi lozim.
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
11. Tajriba-konstruktorlik ishlari bo‘yicha xarajatlar, agarda ular mazkur BHMSning 12-bandida ko‘rsatilgan aktivlarni tan olish mezonlariga javob bermasa, shu xarajatlar amalga oshirilgan hisobot davrida xarajat sifatida tan olinishi lozim.
Dastlab xarajat sifatida tan olingan tajriba-konstruktorlik ishlari bo‘yicha xarajatlar keyingi hisobot davrlarida aktivlar sifatida tan olinmasligi kerak.
12. Tajriba-konstruktorlik ishlari bo‘yicha xarajatlar quyidagi mezonlarga javob berganda, aktiv sifatida tan olinadi:
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.01.00 Oldi-sotdi / 03.11.01.01 Umumiy masalalar;
2.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
mahsulot yoki jarayon aniq belgilangan, mahsulot yoki jarayonga tegishli xarajatlar esa alohida aniqlanishi va ishonchli tarzda baholanishi mumkin bo‘lsa;
mahsulot yoki jarayonni amalga oshirishni texnik imkoniyati mavjud bo‘lsa;
tajriba-konstruktorlik ishlari natijasida olingan mahsulot yoki texnologiya ishlab chiqarish, sotish yoki undan foydalanish uchun mo‘ljallangan bo‘lsa;
tajriba-konstruktorlik ishlari natijasida olingan mahsulot yoki texnologiya uchun bozor mavjud bo‘lsa yoxud tashkilot tomonidan foydalanilgan taqdirda, u tashkilotga foyda keltirishi haqida ishonch mavjud bo‘lsa;
mahsulot yoki texnologiya loyihasini nihoyasiga yetkazish va bozorga chiqarish yoxud uning qo‘llanilishi uchun yetarli resurslar va imkoniyatlar mavjud bo‘lsa.
13. Aktiv sifatida tan olingan tajriba-konstruktorlik ishlarining xarajatlari quyidagilar chiqarib tashlangandan keyin ular bo‘yicha kelgusidagi daromadlar miqdoridan oshmasligi kerak:
tajriba-konstruktorlik ishlariga kelgusidagi xarajatlar;
tegishli ishlab chiqarish xarajatlari;
mahsulotni realizatsiya qilishda bevosita amalga oshirilgan ma’muriy xarajatlar va realizatsiya xarajatlari.
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
14. Loyihaning tajriba-konstruktorlik ishlari bo‘yicha xarajatlari aktiv tushunchasiga javob berishi mumkin, lekin bu xarajatlar tashkilot tomonidan ana shu xarajatlar natijasida kelgusida iqtisodiy naf olishini aniqlash uchun yetarli bo‘lmaganligi sababli aktiv sifatida tan olish mezonlariga mos kelmasligi mumkin. Bunday hollarda tajriba-konstruktorlik ishlari bo‘yicha xarajatlar shu xarajatlar amalga oshirilgan hisobot davrida xarajat sifatida tan olinadi va keyingi davrlarda aktiv sifatida tan olinmaydi.
4-bob. Tajriba-konstruktorlik ishlari xarajatlarining amortizatsiyasi
15. Aktiv sifatida tan olingan tajriba-konstruktorlik ishlari xarajatlarining summasi amortizatsiya qilinishi va muntazamlilik asosida xarajat deb tan olinishi kerak. Bunda, tashkilot amortizatsiyani hisoblashda quyidagilarga asoslanadi:
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.01.00 Oldi-sotdi / 03.11.01.01 Umumiy masalalar;
2.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
mahsulot yoki texnologiyani sotish yoxud undan foydalanishdan keladigan daromadlar yoki boshqa manfaatlarga;
mahsulot yoki texnologiyani sotish yoxud undan foydalanish ko‘zda tutilgan davrga.
Amortizatsiya tajriba-konstruktorlik ishlari natijasida olingan mahsulot yoki texnologiya sotishga yoki foydalanishga tayyor bo‘lgan paytdan boshlanadi.
16. Aktiv sifatida tan olingan tajriba-konstruktorlik ishlari xarajatlarining amortizatsiya qilinadigan summasi quyidagilarning eng kam muddati davomida taqsimlanishi lozim:
aktivning xizmat muddati;
aktiv tan olingan vaqtdan boshlab besh yil davomida.
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
17. Ayrim hollarda tajriba-konstruktorlik ishlariga xarajatlar natijasida olingan iqtisodiy naf tashkilot tomonidan boshqa aktivlarni ishlab chiqarishda sarflanib ketadi va xarajat sifatida tan olinmaydi. Bunda, mazkur xarajatlar amortizatsiyasi boshqa aktiv qiymatining bir qismini tashkil etadi va balans qiymatiga qo‘shiladi. Masalan, ilgari aktiv sifatida tan olingan tajriba-konstruktorlik ishlari xarajatlari ishlab chiqarilgan materiallari qiymatiga qo‘shilishi mumkin. Boshqa aktivlarning balans qiymatiga kiritilgan tajriba-konstruktorlik ishlari xarajatlari mazkur aktivlarning boshqa xarajatlari bilan bir vaqtda tan olinadi.
5-bob. Tajriba-konstruktorlik ishlari xarajatlarining kamaytirilishi
18. Loyiha bo‘yicha tajriba-konstruktorlik ishlari xarajatlari summasini tajriba-konstruktorlik ishlariga kelgusidagi xarajatlarni, tegishli ishlab chiqarish xarajatlarini, ma’muriy xarajatlarni va mahsulot yoki texnologiyani bevosita realizatsiya qilish xarajatlarini, kelgusi daromadlar hisobidan qoplanishi mumkin bo‘lmagan xarajatlarni hisobga olib, amortizatsiya qilinmagan qoldiq miqdorigacha kamaytirish lozim.
[OKOZ:
1.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
Agar tajriba-konstruktorlik ishlariga xarajatlarni amortizatsiya qilinmagan qoldig‘i, mazkur BHMSning 12-bandida keltirilgan aktiv sifatida tan olish mezonlariga javob bermasa, hisobdan chiqariladi. To‘la yoki qisman hisobdan chiqarilgan summa mazkur qisman yoki to‘la hisobdan chiqarish amalga oshirilgan davrda xarajat deb tan olinishi lozim.
19. Mazkur BHMSning 18-bandiga muvofiq qisman yoki to‘la hisobdan chiqarilgan tajriba-konstruktorlik ishlari xarajatlari, ularni to‘la yoki qisman hisobdan chiqarishga sabab bo‘lgan hodisa yoki holat mavjud bo‘lmay qolganda yoxud kelgusida aktiv sifatida tan olishga sabab bo‘ladigan yangi hodisa hamda holat vujudga kelishiga ishonchli dalil mavjud bo‘lganda, qaytadan tiklanishi lozim. Qayta tiklangan summani, mazkur BHMSning 13-bandiga muvofiq to‘la yoki qisman hisobdan chiqarilmagan bo‘lsa, amortizatsiya sifatida tan olinishi mumkin bo‘lgan summaga kamaytirish kerak. Qayta tiklangan summani shu davr xarajati sifatida tan olingan tajriba-konstruktorlik ishlari xarajatlarining kamaytirilgan summasi sifatida tan olish lozim.
6-bob. Yoritib berish
20. Moliyaviy hisobotlar quyidagilarni yoritib berishi kerak:
[OKOZ:
1.02.00.00.00 Davlat boshqaruvi asoslari / 02.08.00.00 Iqtisodiyot, ijtimoiy-madaniy qurilish sohasidagi davlat boshqaruvining umumiy masalalari / 02.08.07.00 Hisob. Hisobot. Statistika (shuningdek, 07.29.00.00 ga qarang);
2.03.00.00.00 Fuqarolik qonunchiligi / 03.11.00.00 Majburiyatlarning alohida turlari / 03.11.09.00 Pudrat / 03.11.09.03 Loyiha va qidiruvga oid ishlarni bajarishga oid, ilmiy-tadqiqot, tajriba-konstruktorlik va texnologik ishlarni bajarishga oid pudrat]
ilmiy-tadqiqot va tajriba-konstruktorlik ishlariga xarajatlar uchun qabul qilingan hisob siyosatini;
hisobot davrida xarajat sifatida tan olingan ilmiy-tadqiqot va tajriba-konstruktorlik ishlariga xarajatlar miqdorini;
foydalanilgan amortizatsiya usullarini;
aktivning qabul qilingan foydali xizmat muddati yoki amortizatsiya me’yorlarini;
hisobot davrining boshida va oxirida tajriba-konstruktorlik ishlari xarajatlarining amortizatsiya qilinmagan qoldig‘i. Bunda, quyidagilar ko‘rsatilishi kerak:
mazkur BHMSning 12-bandiga muvofiq aktiv sifatida tan olingan tajriba-konstruktorlik ishlari xarajatlari;
mazkur BHMSning 15 va 18-bandlariga muvofiq xarajat deb tan olingan tajriba-konstruktorlik ishlari xarajatlari;
boshqa aktivlar schyotlariga o‘tkazilgan tajriba-konstruktorlik ishlari xarajatlari;
mazkur BHMSning 19-bandiga muvofiq qayta tiklangan tajriba-konstruktorlik ishlari xarajatlari.

(Qonunchilik ma’lumotlari milliy bazasi, 26.07.2024-y., 10/24/3535/0559-son)

